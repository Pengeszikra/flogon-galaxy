Kedves XY!

Köszönöm az inspirációt amit a rövidfilmemhez https://youtu.be/bQaJraE4s_g adtál nekem.
Én egy totál ismeretlen fejlesztő vagyok az internet egy távoli zugában, az egyik követőd.
Az hogy ez az "alkotás" elkészült nem kevés AI munkával, még nem jelenti azt hogy
a kreatív folyamat fő ösztönzője valamiféle mesterséges logika lenne.
Te és még sokan mások inspirációja az ami a valahol bennem szunnyadó késztetést felerősítve
végül így realizálódott.

Konkrétan bár úgy tűnhet, hogy ez "csak" valami mondvacsinált ötlettől vezérelve
összedobott animált sci-fi novella, vagy mivel egy zenész is szerepel
így valamiféle űropera. Igazából az egyik szál ami a történet megírásához vezetett
valamiféle más fizikai szemszög felvetése volt az asztrofizikában,
mégpedig az, hogy mi van, ha nem a technológia a megoldás, hanem itt úgymond
létezik egy olyan faj ami képes álomutazásra, ami ki nem mondva onnan ered,
hogy a faj nem tudatosan, de álmában képes a quantumszimetria segítségével
utazni, sőt utaztatni. Ez a módszer nem biztonságos ( és csak évezredek alatt
kristályosodott ki a "mai" formájában ). Mindazonáltal az álmodó idejében történik
az utazás az az ha egy 4-5 fényév távolságba lévő másik bolygóra utazik, akkor
oda 4-5 évvel tulajdonképpen korábban ér oda. Illetve ha vissza utazik akkor
ott simán a B helyen eltelt idő telik el közben az A helyen is ( kivéve erős gravitációnál ).
Így egyszerre beutazható az univerzum, az egésznek csak az szab határt, hogy minél távolabbi
célpontot választ ki magának, annál kisebb az esély, hogy egy élő helyre jut.
Szóval azért van egy olany kb. 7 milliárd fényév távolság amin túl utazva
drasztikusan csökken az élet megtalálásának az esélye. ( nem is éli minden utazó túl az utazást )

A másik asztrofizikával kapcsolatos felvetésem ( erősen konteo gyanús ), hogy
ebben a "világban" nem létezik sötét energia se sötét anyag, helyette egy
inverzitnek nevezett anyagcsoport létezik, aminek a legfőbb ismérve, hogy
ellentétben a hagyományos anyagokkal inverz tömeggel és ezáltal inverz módon hat rájuk
a gravitáció. Ez az anyag felelős azokért a hatásokért amit mi a sötét energia és a
sötét anyagnak tulajdonítunk. Ezt felhasználva képesek közel nulla tömeggel rendelkező
űrhajókat és járműveket használni, így egy bolygóra le és felszállás sokkal kevesebb
energiába kerül nekik. Egyébként a fizikai törvények rájuk is érvényesek, és
az álomutazáson kívül ők is csak hagyományos módszerekkel képesek mozogni egy
csillagrendszeren belül. Illetve információt se tudnak küldeni a fénysebességnél
gyorsabban. Szóval ezek a kimondatlan alapvetések állnak a történetem mögött.

No és persze nem tudtam kihagyni, hogy egy igazán áltudományos feltevésről ne
szülessen egy zeneszám: A PI számjegyei között található 42-esek távolságából
( rezonanciájából ) valami fontos információt olvasnak ki. Erről született is
egy dal: https://youtu.be/nSjjrrqZbvQ

Elnézést a túl hosszú levélért, nagy örömmel hallgatom az Atomcsill sorozatot.
A következő rész abszolút skippelhető, csak arról írok pár sort, hogy hogyan
jutottam el idáig.

Az egész onnan indult, hogy 2024 Novemberében találtam 2 számítógépes játékprogram
versenyt. De már az első programnál sokkal többet kezdtem el foglalkozni
a háttértörténettel, mint magával a programmal, már akkor kialakult a Flogonok
világa igaz akkor még vicces rajzfilmfiguraként voltak ábrázolva.
De az akkor még le nem írt képességeik már ott meghatározták őket.
Illetve párhuzamosan Wora Shard karaktere és első számai is ekkor születtek meg.

A második játékkal ( egyik játék se nyert a versenyen ) együtt a fejemben már
a történet eleje is kialakult valamint ekkor már 6 számot jegyzett Wora.

A versenyek és a rohamtempóban elkészült kreatív munka utáni üresség akkor
kapott új célt, amikor rátaláltam a Neuro Masters AI video versenyre
( valamiért akkor tudok igazán dolgozni ha van egy kihívás ).
Ekkor gondoltam, hogy ideje elmesélni a történet elejét ahol a
legnagyobb kérdés számomra ennek az idegen fajnak és az emberiség
kapcsolatfelvételének lehetséges forgatókönyvei. A kibontakozó történet
számomra is tartogatott meglepetéseket, és ugye ez csak a kezdet.

A különböző AI eszközök használata számomra tényleg csak egy kreatív
eszköz, és összemérhetetlenül primitívebb, sokszor lehetetlen
feladatokkal és kihívásokkal teli folyamat, amiről írtam is egy cikket.
Ugyanakkor el kell ismerni ennyi idő és ilyen kevés anyagi ( és egyéni képesség )
befektetésével nem lehetne elérni ezt a célt, hogy POC szinten elmondjak
egy történetet.

Mit is gondolok az AI generált tartalomról: https://dev.to/pengeszikra/stolen-content-by-ai-3ff7
cikkem a játékról: https://dev.to/pengeszikra/javascript-great-again-the-voice-of-void-5fp6


Mégegyszer hadd emeljem ki, hogy milyen sokat jelent nekem,
hogy közben a munkásságoddal is töltekezhettem.

Üdvözlettel:
Vívó Péter
streetwise developer
