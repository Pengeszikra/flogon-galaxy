Kedves Gabi, Ádám, Zsolt!

Köszönöm az inspirációt amit a rövidfilmemhez https://youtu.be/bQaJraE4s_g adtatok nekem. Én egy totál ismeretlen fejlesztő vagyok az internet egy távoli zugából, az egyik követőtök. Az hogy ez az "alkotás" elkészült nem kevés AI munkával, még nem jelenti azt hogy a kreatív folyamat fő ösztönzője valamiféle mesterséges logika lenne. Ti és még sokan mások inspirációja az ami a valahol bennem szunnyadó késztetést felerősítve végül így realizálódott.

Nehéz megragadnom a pillanatot, amikor a játékfejlesztés hirtelen átcsapott a háttérörténet kidolgozásába. De már az elejétől fogva folyamatosan hallgattam a számaitokat. Aztán ahogy a Sora nevű AI zenekészítőre ráakadtam akkor hirtelen ott találtam magam egyre több zeneszámmal és a távoli idegen faj törénete melett kezdett kibontakozni egy nem létező énekesnő karaktere aki hamar bekerült a történet közepébe. "mindez füst láng nélkül ahogy a semmi megszépül valótlan kép készült csak emlékül".

Végül a folyamatról:

Az egész onnan indult, hogy 2024 Novemberében találtam 2 számítógépes játékprogram
versenyt. De már az első programnál sokkal többet kezdtem el foglalkozni
a háttértörténettel, mint magával a programmal, már akkor kialakult a Flogonok
világa igaz akkor még vicces rajzfilmfiguraként voltak ábrázolva.
De az akkor még le nem írt képességeik már ott meghatározták őket.
Illetve párhuzamosan Wora Shard karaktere és első számai is ekkor születtek meg.

A második játékkal ( egyik játék se nyert a versenyen ) együtt a fejemben már
a történet eleje is kialakult valamint ekkor már 6 számot jegyzett Wora.

A versenyek és a rohamtempóban elkészült kreatív munka utáni üresség akkor
kapott új célt, amikor rátaláltam a Neuro Masters AI video versenyre
( valamiért akkor tudok igazán dolgozni ha van egy kihívás ).
Ekkor gondoltam, hogy ideje elmesélni a történet elejét ahol a
legnagyobb kérdés számomra ennek az idegen fajnak és az emberiség
kapcsolatfelvételének lehetséges forgatókönyvei. A kibontakozó történet
számomra is tartogatott meglepetéseket, és ugye ez csak a kezdet.

A különböző AI eszközök használata számomra tényleg csak egy kreatív
eszköz, és összemérhetetlenül primitívebb, sokszor lehetetlen
feladatokkal és kihívásokkal teli folyamat, amiről írtam is egy cikket.
Ugyanakkor el kell ismerni ennyi idő és ilyen kevés anyagi ( és egyéni képesség )
befektetésével nem lehetne elérni ezt a célt, hogy POC szinten elmondjak
egy történetet.

Mit is gondolok az AI generált tartalomról: https://dev.to/pengeszikra/stolen-content-by-ai-3ff7
cikkem a játékról: https://dev.to/pengeszikra/javascript-great-again-the-voice-of-void-5fp6

Mégegyszer hadd emeljem ki, hogy milyen sokat jelent nekem, hogy közben a zenétekkel is töltekezhettem.

Üdvözlettel:
Vívó Péter
streetwise developer
